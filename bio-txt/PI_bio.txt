Le poche informazioni riguardo l'attività della famiglia Pini nel mondo del mercato dell'arte si ricavano dalla rivista "L'antiquario". Nel 1923 un breve trafiletto ricorda l'apertura da parte di Giovanni Pini, figlio di Cesare Pini, di un deposito in via san Nicolò 95 a Firenze. Cesare Pini risulta, invece, titolare di un negozio in via del Monte 8, a Bologna.
Nell'attività familiare entrò anche il fratello di Giovanni, Umberto, che stando a quanto riportato dal retro di alcune foto che si conservano nella fototeca di Federico Zeri era attivo a Firenze, forse in una galleria situata in via Tornabuoni 4 di proprietà Pini, come risulta da alcune inserzioni pubblicitarie.

