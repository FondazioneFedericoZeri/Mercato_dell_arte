
Raoul Tolentino (?-1928) fu un antiquario di origine romana che iniziò la propria attività nel commercio delle opere d'arte verosimilmente nel corso del primo decennio del Novecento. Ricordato sulle pagine della rivista <<L'antiquario>> nel 1913 come un giovane commerciante, ebbe una prima galleria a Roma, la "Galerie d'Art Ancien", in via Sistina 57, che rimase aperta fino al 1922.

Nel corso del tempo Tolentino aprì diverse filiali, in Italia e all'estero, cercando con la sua offerta di intercettare l'interesse del mercato per il Gotico e il Rinascimento italiano. Dopo aver gestito la vendita della collezione di <a href="https://fondazionefedericozeri.github.io/Mercato_dell_arte/html/dettagli/dettaglio_VO_I.html target="_blank">Elia Volpi </a>   (1858-1938) negli Stati Uniti nel 1916, la richiesta di opere italiane da parte di collezionisti d'oltreoceano lo spinse ad aprire una galleria a New York, in 749 Fifth Avenue. Tolentino raggiunse una posizione di rilievo in qualità di esperto e conoscitore dell'arte italiana organizzando innumerevoli aste nelle sale dell'American Art Association. Le collezioni messe all'incanto comprendevano mobili, dipinti, sculture, tessuti dal XIII al XVIII secolo. Per realizzare i cataloghi, eleganti volumi riccamente illustrati, si servì spesso della consulenza di Seymour de Ricci (1881-1942). Molte delle vendite, tuttavia, come ricordato nei suoi diari da Vittoria Contini Bonacossi, moglie del noto antiquario <a href=" Dettaglio Antiquari (fondazionefedericozeri.github.io)" target="_blank">Alessandro Contini Bonacossi</a> (1878-1955), non ottennero il successo sperato.

Negli anni Venti del XX secolo, sono documentate anche due sedi distinte della sua Galleria a Firenze, prima a Palazzo Acciaiuoli, in Lungarno Acciauoli 4, e poi in via Borgo Ognissanti 22.

Tolentino morì a Roma nel 1928 per un incidente stradale, investito da un autobus in Piazza del Popolo.
